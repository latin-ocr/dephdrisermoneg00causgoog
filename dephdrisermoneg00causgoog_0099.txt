DE TRIGINTA NOVlS· FABULIS APPENDIX

Tres demum Phaedri fabularum codiceS, Pithoea-
nuS, -RemensiS, tum ille, cui ‹< vetus Danielis
chartula >› nomen inditum est, usque ad decimi
octavi seculi principium noti erant : anno autem
M D CC XXVII juvenis quidam a Batavia ortus, mul-
tis et praeclaris virtutibus instructus, Philippus d’Or-
ville, dum in Italia iter facit, in Parmensi quadam
bibliotheca codicem novum detexit, in quo non modo
triginta duae fabulae jam notae, sed triginta novae
et inauditae continebantur (1) Hunc codicem (2) sua
ipse manu, qualis erat, transcripsit transcriptumque
optimo suo magistro, Burmanno, misit. Cum autem
ille codex, quus exemplar d'Orville transcripserat,
valde truncus esset ac mutilatus, multaeque litterae.
aut vetustate aut humore aut denique alia causa
partim obscuratae essent, partim omnino essent
deletae, fabulas novas Burmannus rejecit neque

(1) Vide : α Les Fabulistes latins depuis le siecle d’Auguste
jusqu'a la fin du moyen age, par Leopold Hervieux ν, Firmin
Didot, 1884, Ι. p. 106, sq.

(2) Epitome Fabellarum AEsopi, Avieni et Phaedri ad Pyrrhum
Perottum‚ adolescentem suavissimum.

