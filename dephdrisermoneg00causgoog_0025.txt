—19—

omittendos esse prosae orationis scriptores, Velle-
jum Paterculum‚ Valerium Maximum, Vitruvium,
Cornelium Celsum, existimavi, quia et multis par-
tibus soluto sermoni poetica oratio simillima sit et,
quamvis ea lingua, cui magnam licentiam sciamus
permitti, usus suerit, prosae orationis scriptoribus
purior saepius Phaedrus exstiterit.

Cui de Phaedri sermone commentationi parvam
de Fabellis Novis disputationem, appendicis more,
subjiciam, quae cum eo quod proposuimus non
omnino quidem cohaeret, sed ita nonnullis partibus
conj ungitur, ut operi meo non dubitaverim adjicere :
nempe, cum nondum in hoc omnes consenserint
Phaedro an alii scriptori illae triginta fabulae quae
nuper in Perottino codice repertae sunt, adscri-
bendae sint, equidem, num eadem sit in antiquis
atque in novis fabellis oratio considerabO, neque
minus feliciter illo quam aliovis argumento quae de

novis fabulis ambiguntur absoluturus esse mihi
videor.

