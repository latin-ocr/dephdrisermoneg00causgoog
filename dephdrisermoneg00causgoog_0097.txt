...91-

Liberius quidem et insolentius quam bonos scrip-
tores infinitivo modo Phaedrum usum esse osten-
dimus: sed eadem non solum apud aequales, verum
etiam interdum apud priores reperimus. Quin
etiam saepius Phaedrum pure et emendate loqui
vidimuS‚ ubi aequales a sincera latinitate omnino
recedant, quippe qui et infinitivum modum post ad-
jectiva nomina atque ea verba quae permittendi no-
tionem motumque indicant, et indicativum modum
in obliqua interrogatione insolentius adhibeant.

Quod ad particulas eas spectat, quibus cum prae-
cipua subjecta verborum comprehensio conjungi-
tur, in hoc quidem esse parum latinum Phaedri
sermonem diximuS, quod in interrogatione sim-
plice non « ne, num >› sed « an >› usurpaverit ; idem
vero vel apud priores occurrere animadvertimus;
tum non usque eo Phaedrum progredi, ut aut in
simplice interrogatione particulam ‹< si >› aut in
· disjunctiva ‹< ne — ne; an — an >› particulas efferat.

Particulis denique eis, quibus complures ejus-
dem ordinis verborum comprehensiones inter se
copulantur, saepius aequaleS, semel autem Phaedrum
vitiose usum esse probavimus,

Quid plura? Quandoquidem nihil est in Phaedri
oratione vitiosum quod non apud aequales reperia-
tur, multa vero sunt apud eos mendosa quae nus-
quam in Phaedro reprehendas, puriorem aequalibus
et emendatiorem eum habendum esse, jam mani-
festo apparet.

